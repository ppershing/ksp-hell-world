<html>
<h1> Úloha: Vauvau </h1>

V neďalekej dedine sa poštár, mliekar aj smetiar deň čo deň potýkajú s rovnakým problémom - domom
číslo 666. Dom 666 je strážený dvoma psami, ktorí im spôsobujú nemálo problémov. Čo nevedia, je to,
že psy sú démonické a správanie démonických psov je presne predpísané pekelným kódexom:
<br><br>
Keď začne nový deň, jeden pes je agresívny A minút a potom odpočíva B minút. Podobne druhý pes je
agresívny C minút a odpočíva D minút. Obidva psy toto správanie donekonečna opakujú - vždy po
odpočinku sú zase toľko isto agresívni, potom toľko isto odpočívajú, atď.
<br><br>
Podľa toho, kedy prídu poštár, mliekar a smetiar, zistite, koľko psov ich pohryzie.

<br>
<br>
Vstup:
Na prvom riadku sú čísla <i>A</i>, <i>B</i>, <i>C</i> a <i>D</i>.<br>
Na druhom riadku sú čísla <i>P</i>, <i>M</i> a <i>S</i>, ktoré určujú, v ktorej minúte prídu poštár,
mliekar a smetiar k domu 666. Napríklad ak <i>P</i> je 3, tak poštár prišiel niekedy počas tretej
minúty dňa.<br>
Všetky čísla na vstupe budú medzi 1 a 999.

<br><br>
Výstup:
Vypíšte tri riadky, jeden pre poštára, druhý pre mliekara a tretí pre smetiara. Ak ho nepohrýzol
žiaden pes, na daný riadok napíšte "ziaden", ak jeden, tak "jeden", a ak obaja, tak "obaja". (Bez
úvodzoviek.)

<pre>
Vstup:
4 3 3 4
18 20 22

Výstup:
jeden
ziaden
obaja
<pre>
