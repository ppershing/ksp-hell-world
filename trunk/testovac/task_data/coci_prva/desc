<html>
<h1> Úloha: Krížovka </h1>

Aj démoni sa občas nudia, a vtedy lúštia krížovky. Taká krížovka je vlastne
mriežka s rozmermi <i>R x C</i> štvorčekov. Každý štvorček je prázdny, alebo
vyčiernený. Úlohou hráča je vpísať slová vertikálne (zhora nadol) alebo
horizontálne (zľava doprava) do prázdnych políčok, ktoré nasledujú za sebou.

<br><br>
Vylúštené krížovky sa však v pekle hromadili a nikto netušil, čo s nimi. Vyhodiť
ich nechceli, veď sú v nich ukryté hodiny práce! Až prednedávnom im konečne
vymysleli využitie: budú nimi týrať duše hriešnikov. Hriešnik bude musieť nájsť
vo vyplnenej krížovke slovo dĺžky aspoň dva, ktoré je <b>čo najmenšie v
lexikografickom usporiadaní</b>.

<br><br>
Napíšte program, ktorý v zadanej krížovke nájde také slovo.

<br><br>
Prvý riadok vstupu obsahuje dve celé čísla <i>R</i> a <i>C</i>
(<i>2 &lt;= R, C &lt;= 20</i>), počet riadkov a stĺpcov krížovky.

<br><br>
Každý z nasledujúcich <i>R</i> riadkov obsahuje reťazec dlhý <i>C</i> znakov.
Každý z týchto znakov je buď písmeno malej anglickej abecedy, alebo znak '#'
reprezentujúci začiernené políčko.

<br><br>
Pre každú krížovku v testovacích vstupoch bude riešenie existovať.

<br><br>
Vypíšte lexikograficky najmenšie slovo v krížovke.

<br>
<br>
Príklad:
<pre>
Vstup:
4 4
luka
o#a#
kula
i#a#

Výstup:
kala

Vstup:
4 4
luka
o#a#
kula
i#as

Výstup:
as

Vstup:
4 5
adaca
da##b
abb#b
abbac

Výstup:
abb
</pre>
